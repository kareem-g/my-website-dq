---
slug: kvipp-utstyrsspesifikk-opplæring
title: Nyhet! Superenkel opplæring med Kvipp 
tags: [opplæring]
image: img/tommelopp.png
---
Kvipp er et superenkelt verktøy som lar deg dokumentere opplæring i felt med mobilen og HMS-kort.
<!-- truncate -->

<iframe width="560" height="315" src="https://videos.dyntube.com/iframes/eLqplnYzDEOWb0EkiVfiA" title="Kvipp" frameborder="0" allow="autoplay; fullscreen" allowfullscreen></iframe>

## Bransjen har et behov for å gjøre utstyrsspesifikk opplæring enkelt

I DigiQuip har vi vært tidlig ute med å sette fokus på utstyrsspesifikk opplæring. Nå har vi gått mange runder for å gjøre opplæring enkelt i felt. Vårt mål er å sørge for at dokumentasjonen kan skje mest mulig friksjonsfritt i en ellers så hektisk hverdag. Vi har testet konseptet på leverandører og utleiekunder, og fått høre "helt genialt". 

[Kristine Kjeldsen](https://no.linkedin.com/in/kristine-kjeldsen-b989662), fra [Brandity](https://www.brandity.no/), har intervjuet og testet ut løsningen med forskjellige entreprenører, og responsen har vært fantastisk!

"Dette er noe vi har savnet og akkurat dette har vi faktisk etterlyst"

"Bare kjør på, dette trenger bransjen"

"Det treffer utrolig godt på enkelhet, det er helt avgjørende"

"Det er veldig bra at det ikke er innlogging, passord osv, da hadde de ikke brukt det så mye"

Etter intervjuene trekker Kristine frem at det er et tydelig behov for å kunne bedre organisere og registrere opplæring der det er krav knyttet til utstyr - det vil si få det gjort kjapt og enkelt og at du har informasjonen samlet slik du trenger det - gjerne i form av å kunne samle og filtrere på PERSON og UTSTYR.

## Hvordan gjennomføres opplæring med Kvipp?
For å gi eller få utstyrsspesifikk opplæring med Kvipp, er det to ting som må identifiseres: Personen og arbeidsutstyret.

1. Personen. Det viktigste er at personen som gir eller får opplæring får identifisert seg. Derfor bestemte vi oss for å la folk skanne ID-kort som eneste krav for å bruke løsningen for opplæring. For å bruke Kvipp kan du skanne HMS-kortet ditt eller la kunstig intelligens tolke f.eks. førerkortet ditt.
2. Arbeidsutstyret. For å identifisere utstyr kan du enten la kunstig intelligens identifisere utstyret eller skanne utstyrets QR-kode. Mye arbeidsutstyr har QR-koder fra f.eks. M-reg eller DigiQuip, og da vil Kvipp gjenkjenne nøyaktig hvilket utstyr det er.

:::tip[Fordel!]

Det er ikke krav til innlogging eller registrering av utstyr.

:::

## Hvorfor Kvipp?
Kvipp representerer en stor forenkling og effektivisering av opplæringen ute i felt:
+ Ingen innlogging nødvendig: Ansatte kan raskt verifisere sin opplæring ved å skanne sitt ID-kort (f.eks. HMS-kort).
+ Enkelt maskinsøk: Skann enkelt maskiner gjennom Maskinregisteret/DigiQuip sin QR-kode, eller bruk vår KI-teknologi til å gjenkjenne maskinen ved hjelp av serienummerplaten. Ikke nødvendig å legge til noe utstyr, opplæring kan gjennomføres uansett.
+ Automatisk dokumentasjonssjekk: Systemet kontrollerer at nødvendig dokumentasjon er på plass og gjør det mulig å gi opplæring via tjenesten der det mangler.
+ Ryddig e-postlagring: Alt av dokumentasjon sendes automatisk til brukerens e-post for enkel arkivering og tilgang senere.
+ Sømløs dokumentkontroll: Perfekt for vernerunder. Skann maskinen og HMS-kortet for å kontrollere at alt er i orden.

:::note[Test Kvipp]

Test selv: https://kvipp.it/

:::

## Hva skjer videre?
Først har vi løst behovet for opplæring i felt. Vi kommer fremover til å jobbe mer med å gjøre det enkelt også på kontoret, f.eks. få oversikt over hvem som kan/ikke kan hva. Og andre behov.

![Bilde](tommelopp.png)