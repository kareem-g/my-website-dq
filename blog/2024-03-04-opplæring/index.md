---
slug: utstyrsspesifikk-opplaering
title: Nødvendig opplæring får folk trygt hjem
authors: [cathrine]
tags: [opplæring]
image: img/trygt-hjem.png
---
Det er fort gjort å tenke at en person som kan kjøre lift, kan kjøre en hvilken som helst lift. Dette er en farlig antagelse. I dagens raske utviklingstempo kan en modell være vesentlig forskjellig fra en annen, og derfor er opplæring viktig for riktig og sikker bruk.
<!-- truncate -->

## Nødvendig opplæring

Poenget med arbeidsmiljøloven er å sikre trygge arbeidsplasser, og budskapet er enkelt:
+ Arbeidsgiver skal gi de ansatte nødvendig opplæring [(ref. aml. §3-2)](https://lovdata.no/LTI/lov/2005-06-17-62/§3-2), og 
+ Ansatte har medvirkningsplikt [(ref. aml. §2-3)](https://lovdata.no/LTI/lov/2005-06-17-62/§2-3)

Selv om alle på arbeidsplassen skal bidra, hviler det endelige ansvaret alltid hos arbeidsgiver. En arbeidsgiver må derfor stille seg spørsmålet: **Kan personen bruke akkurat denne maskinen?** 

## Hva er utstyrsspesifikk opplæring?
Utstyrsspesifikk opplæring, også kalt typeopplæring og maskinspesifikk opplæring, er opplæring på en bestemt maskin før bruk. 

> Kan maskinen eller utstyret være farlig? Usikker? Gjennomfør opplæring.

**Merk**: Utstyrsspesifikk opplæring er noe annet enn et sertifikat eller kurs, det gjelder bestemt maskin eller utstyr som skal brukes. 

## Hvorfor?
Opplæring lønner seg. Riktig bruk av maskiner og utstyr har mange fordeler! Helt åpenbart vil utstyrsspesifikk opplæring føre til økt sikkerhet på arbeidsplassen. 

+ Riktig bruk. Opplæring øker sjansen for at personen bruker maskinen på en sikker måte. 
+ Identifikasjon av feil ved arbeidsutstyret. Med opplæring vil vedkommende for eksempel være bedre rustet til å avgjøre om maskinen er trygg å bruke under en daglig kontroll. 
+ Bedre vedlikehold. Personen kan identifisere når vedlikehold er nødvendig. 
+ Fremdrift. En person som KAN jobber mer effektivt enn en person som ikke vet hva han eller hun driver med. 
+ Opplevelsen av trygghet. Det er klart at trygghet henger sammen med motivasjon og jobbtilfredshet.

Og flere fordeler kan listes opp! Men når alt kommer til alt, dette handler om å komme trygt hjem fra jobb. 

## Hvordan kan arbeidsgiver sørge for nødvendig opplæring og få de ansatte trygt hjem? 
+ Hold oversikt over hvem som bruker hvilke maskiner og utstyr
+ Sjekk status for opplæring og kompetanse
+ Gjennomfør opplæring når det trengs
+ Dokumenter hvem som har fått opplæring, av hvem og hvordan, dato og arbeidsutstyr
+ Hold oversikt over dokumentasjonen (som kommer godt med for punkt en ovenfor) 

For mer informasjon, så har Arbeidstilsynet en god beskrivelse [her](https://www.arbeidstilsynet.no/regelverk/forskrifter/forskrift-om-utforelse-av-arbeid/3/10/10-4/).

Slik kan du sjekke fakta, fremfor magefølelsen, rundt spørsmålet "kan jeg bruke denne maskinen?". 

![Bilde](trygt-hjem.png)

Lykke til! 